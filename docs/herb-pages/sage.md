מרווה היא אחד מצמחי התבלין העתיקים והנפוצים ביותר. הסוג מרווה מכיל כ-700 מינים שונים, 24 מהם גדלים בישראל. המרווה הרפואית שנפוצה בבישול אירופאי לא גדלה בארץ, אך המרווה המשולשת שגדלה פה בעלת טעם קרוב.

## במטבח

ניתן להשתמש בעלים טריים או מיובשים, חשוב להפריד את העלים מהענפים שעשויים להיות מעוצים וסיביים. אפשר להוסיף בכל שלבי הבישול מכיוון שטעמם עמיד.

ניתן לחלוט את העלים במים חמים לקבלת תה מרווה ריחני.

באיטליה נפוץ לבשל מרווה בחמאה ולהוסיף למנות פסטה, ריזוטו, ניוקי ותפוחי אדמה.

## היסטוריה

במשך רוב ההיסטוריה בני אדם השתמשו במרווה לצרכים טקסיים ורפואיים. מקור שמו הלטיני של הצמח Salvia מהמילה בריאות. השימוש כצמח תבלין החל ככל הנראה במאה ה-16 באירופה.