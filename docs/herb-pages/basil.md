הבזיליקום הוא צמח תבלין בעל עלים מבריקים ועדינים שמקורו באזורים טרופיים באפריקה ואסיה. יש מגוון רחב של סוגי בזיליקום שצבעם נע מירוק לסגול וטעמם מאניסי ללימוני. ישנם 3 סוגים בולטים במיוחד - בזיליקום מתוק, תאילנדי וקדוש (טולסי) 

## בזיליקום מתוק

המוכר ביותר בעולם המערבי. נפוץ במיוחד במטבח האיטקלי בשילוב עם גבינות כמו מוצרלה או ריקוטה, לרוב לא יופיע יחד עם בשר במתכונים איטלקיות. אחד השימושים הנפוצים הוא בממרח הפסטו המפרוסם, בו כותשים את עלי הבזיליקום יחד עם גבינת פרמז'נו רז'יאנו, צנוברים ושום.

## בזיליקום תאילנדי

נפוץ במטבחים של דרום-מזרח אסיה.  בעל ריח יותר אניסי מאשר זנים אחרים של ריחן, אך מעודן יותר מהבזיליקום הקדוש.

במנות מהמטבח הדרום-מזרח אסייתי נהוג להשתמש בכמות גדולה של עלים טריים.

## בזיליקום קדוש (טולסי)

הטולסי חריף יותר ממינים אחרים של ריחן. מקור הצמח בהודו, שם הוא נחשב לקדוש. בשל מעמדו לא נהוג לבשל איתו  - אך נהוג לחלוט את העלים מספר דקות לקבלת משקה ריחני. 

