החילבה הוא צמח תבלין בעל ניחוח חזק ממשפחת הקטניות.

## במטבח

באופן כללי יותר מוכר השימוש בזרעי הצמח היבשים, אך העלים גם הם בעלי אותו טעם אופייני. ניתן להשתמש בהם מיובשים או טריים.

החילבה מזוהה במיוחד עם המטבח התימני, ההודי והפרסי:

התימנים מכינים ממנו מטבלים ואפילו מזהים את הצמח כ"רוביא" הנזכרת בתלמוד ונאכלת בסדר ראש השנה.

במטבח הפרסי משמשים עלי הצמח בתבשילים כגון חורשט סבזי. שם מוכר הצמח בשם "שאנבאלילה" (شنبلیله) או לפעמים "שאמבאלילה".

הצמח נפוץ מאוד גם במטבח ההודי, וידוע בשם מת'י - methi. העלים היבשים ידועים בשם kasuri methi על שם העיר קאסור בפקיסטן של ימינו.

באופן מפתיע, משתמשים בזרעי חילבה להכנת תחליף זול לסירופ מייפל, שכן ניתן להפיק ממנו נוזל בעל ניחוח דומה למייפל היקר.