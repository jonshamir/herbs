עשב תיבול בעל ניחוח אניסי עדין. נפוץ במטבח הצרפתי.

## במטבח

אחד מארבעת הצמחים המרכיבים את התערובת הצרפתית Fines Herbes, ונפוץ בבישול צרפתי באופן כללי. 

כאשר מבשלים עם טרגון, עדיף להויסף אותו לקראת סוף הבישול כדי לשמור על טעמו.

ניתן לקנות טרגון מיובש אבל הרבה מהניחוח הולך לאיבוד ולכן עדיף להשתמש בצמח הטרי.

ישנם שני זנים עיקריים - צרפתי ורוסי. הצרפתי נחשב לאיכותי יותר ובעל טעם עוצמתי, למרות שהרוסי עמיד יותר וגדל לגובה.

## היסטוריה

שמו של הצמח מגיע מצורת השורש שלו, שהזכירה לאירופאים בימי הביניים נחש או דרקון מגולגל. האמינו גם שיש ביכולתו של הצמח להרחיק דרקונים. במקור מגיע ככל הנראה ממערב אסיה או דרום רוסיה, ורק בימי הביניים החלו להשתמש בו בבישול באירופה.

## תערובות תבלינים

הטרגון נכלל ב-*Fines Herbes*, תערובת תבלינים חשובה במטבח הצרפתי:

[פטרוזיליה](parsley "HerbIcon") [עירית](chives "HerbIcon") [תמכה](chervil "HerbIcon") [טרגון](tarragon "HerbIcon")

נהוג להתשמש בתערובת כשהעשבים טריים או לאחר בישול קצר, לתיבול מנות עדינות. נפוץ השימוש בשילוב עם עוף, מאכלי ים, ירקות צעירים וביצים.
