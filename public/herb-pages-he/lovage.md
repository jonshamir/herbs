מראהו וטעמו של הלובאז' מזכירים את קרוב משפחתו ה[סלרי](celery). גדל בדרום אירופה באופן טבעי, ומשמש כצמח תבלין מאז תקופת יוון העתיקה.

## במטבח

טעמו מזכיר את הסלרי, מעט יותר אניסי. אופן השימוש גם כן דומה - הגבעולים, העלים והשורש כולם מכילים את הטעם האופייני וניתן לבשל אותם או לאכלם טריים.

באיטליה לעיתים מוסיפים את העלים יחד עם אורגנו לרוטב עגבניות.

מוכר בארץ ליהודים יוצאי רומניה כ"לאושטין" והוא מרכיב חשוב בהכנת מרק הצ'ורבה הרומני.

## היסטוריה

הרומאים והיוונים העתיקים נהגו להשתמש בצמח הרבה בבישול, אבל בימינו הוא איננו נפוץ במיוחד. משתמשים בו במטבחים דרום אירופאים ובבריטניה.

