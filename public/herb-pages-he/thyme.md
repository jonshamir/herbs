צמח תבלין חשוב שגדל באזור הים התיכון. הצמח נמוך, עליו קטנים ועדינים אך בעלי ניחוח אופייני. בארץ גדלה הקורנית המקורקפת, קרובת משפחה בעלת טעם דומה שנקראת גם "זעתר פרסי".

## במטבח

קרוב מבחינה גנטית ומבחינה קולינרית לאורגנו. מזכיר בטעמו את ה[אזוב](zaatar) ו[הצתרה](summer-savory).

ניתן להשתמש בתימין מיובש ששומר על טעמו, הוא עמיד לחום ומתאים לבישול ארוך.

אפשר להוריד את כל העלים מהגבעול הסיבי על ידי לחיצה עם האצבעות ומשיכה, או לחלופין להשתמש בענפים כמו שהם ולהוציא אותם לפני האכילה.

מתאים למנות בשר, שמנת, תפוחי אדמה, פטריות, מרקים, תבשילים ועוד.

## תערובות תבלינים

הצמח לרוב מצוי כחלק מה-*Herbes de Provence*, תערובת תבלינים ים-תיכוניים הנחשבת אופיינית לפרובנס שבצרפת:

[מיורן](marjoram "HerbIcon") [רוזמרין](rosemary "HerbIcon") [תימין](thyme "HerbIcon") [אורגנו](oregano "HerbIcon") [צתרה](summer-savory "HerbIcon")

התערובת לרוב נמכרת יבשה, מרכיביה נשמרים היטב ומתאימים לבישול בחום, במאכלים צלויים או תבשילים. לעיתים מוסיפים לתערובת גם [לבנדר](lavender).
