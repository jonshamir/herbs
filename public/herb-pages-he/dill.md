השמיר, ידוע גם כשבת ריחי, הוא צמח תבלין נפוץ בעל עלים מנוצים עדינים. 

## במטבח

ניתן להשתמש בשמיר מיובש אבל לעלים הטריים טעם ניכר יותר. באופן כללי השמיר רגיש לחום, ולכן עדיף להוסיף לאחר הבישול או בסופו.

זרעי שמיר מיובשים משמשים גם כן כתבלין, אך טעמם שונה.

במטבחים מזרח אירופאים השמיר פופולרי ונהוג להוסיף אותו לדגים, ביצים, תפוחי אדמה, מטבלים, סלטים ומרקים.

מלפפון חמוץ שנכבש עם שמיר מכונה בארצות הברית Kosher Dill pickle ונחשב אחד מהסמלים של המטבח היהודי בארצות הברית. מלבד שימושו כירק וכתבלין חי, ניתן להשתמש גם בעלי שמיר מיובשים כתבלין.

## היסטוריה

הצמח קיבל את שמו העברי ככל הנראה בטעות. בספר ישעיהו מופיע הביטוי "שָׁמִיר וָשָׁיִת" ככינוי לצמחייה קוצנית או סבך. חז"ל החלו להשתמש בשם בהתייחסות לצמח התבלין.