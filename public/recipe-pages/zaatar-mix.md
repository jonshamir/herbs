תערובת הזעתר נפוצה ברחבי המזרח התיכון. יש מגוון גרסאות, אבל כולן מכילות 3 מרכיבים עיקריים:

![HerbPile](sumac.jpg)

### סומק

זהו תבלין אדום וחמצמץ העשוי מפירות מיובשים של עץ בשם אוג הבורסקאים, שגדל בר ברחבי המזרח התיכון. בתערובות מסחריות נהוג לשים מלח לימון במקום הסומק לקבלת החמיצות.

![HerbPile](sesame.jpg)

### שומשום

ניתן למצוא שומשום קלוי כמעט בכל תערובת זעתר. מרכיב חשוב במטבח המזרח-תיכוני, במקור כנראה מגיע מאפריקה, ועד היום שומשום אתיופי נחשב איכותי במיוחד.

![HerbPile](zaatar.jpg)

### צמח זעתר

צמח הזעתר הוא שנותן את שמו לתערובת. הרבה פעמים זה יהיה [אזוב מצוי](/herb/zaatar), אבל יכול להיות גם [צתרה](/herb/summer-savory) ("זעתר רומי"),  [קורנית](/herb/thyme) ("זעתר פרסי") או צמח מקומי אחר. בערבית המילה "זעתר" מתייחסת לצמחים רבים ממשפחת השפתניים.  

&nbsp;



## תערובת זעתר בנוסח פלסטיני

### רכיבים

250 גרם עלי זעתר מיובשים ([אזוב](/herb/zaatar), [קורנית](/herb/thyme), [צתרה](/herb/summer-savory) או קרוב משפחה אחר)

100 גרם שומשום 

100 גרם סומק 

10 גרם מלח

כף שמן זית

### הכנה

1. קולים את השומשום.
2. כותשים את עלי הזעתר.
3. מערבבים את כל המרכיבים ואוכלים בהנאה על סלט, לבאנה, או כל דבר אחר.  



&nbsp;



## תערובות שונות

בכל אזור המתכון לתערובת משתנה לפי הצמחייה המקומית, המנהגים והמסורת. פה תוכלו לראות השוואה בין המרכיבים של תערובות זעתר אופייניות:

![ZaatarBlends](amounts.jpg)

