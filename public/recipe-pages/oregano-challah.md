הבצק הקלוע של החלה שומר על עשבי התיבול בזמן האפייה ולכן אפשר להחליף את האורגנו במתכון גם בעשבי תיבול עדינים יותר כמו [עירית](/herb/chives), [בזיליקום](/herb/basil) ו[תמכה](/herb/chervil). הכמויות במתכון מתאימות לשתי חלות גדולות.

### רכיבים

**1 ק"ג** קמח לבן

**30 גרם** שמרים טריים

**450 מ"ל** מים קרים

**1/2 כוס** שמן זית

1 ביצה + 1 חלמון

**200 גרם** גבינת פרמזן מגוררת דק

**1/2 כוס** עלי [אורגנו](/herb/oregano)

**1 כף** מלח



![InlineImage/קליעת החלה בשתי וערב](process.jpg)

### הכנה

1. לנפות את הקמח לקערה, להוסיף את השמרים ולערבב. להוסיף את המים, שמן, ביצה וחלמון וללוש עד שהבצק אחיד ונוח לעבודה. אם הבצק יוצא יבש מדי אפשר להוסיף עוד מים.
2. להוסיף את הפרמזן, האורגנו והמלח וללוש עד שהבצק אחיד.
3. מעבירים את הבצק לקערה משומנת קלות ומשמנים את כדור הבצק. מכסים בניילון נצמד ומגבת נקייה להתפחה ראשונה, כשעה-שעה וחצי בטמפרטורת החדר.
4. מחלקים את הבצק ל-8 כדורים שווים (מומלץ לשקול את הבצק ולחלק לפי משקל), מכדררים ומקמחים אותם.
5. מגלגלים כל כדור בצק לנקניק, מניחים אחד על השני בשתי וערב. אופן הקליעה הינו כך שהחלק התחתון יבוא מעל העליון. נכסה שוב ונניח להתפחה נוספת בטמפרטורת החדר.
6. לחמם את התנור ל-190 מעלות צלזיוס, אפשר להשתמש באבן אפייה אם יש. ניתן לפזר עוד פרמזן או לנפות מעט קמח מעל. לאפות למשך 40-50 דקות. 