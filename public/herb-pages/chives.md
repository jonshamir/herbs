אחד מהצמחים הקטנים ממשפחת הבצל, העירית בעלת עלים ארוכים ועדינים ומעניקה למנות טעם שום מעודן. אין קשר בין צמח זה לצמחי הבר הידועים כעירית, אך שמו ניתן לו, כנראה, בעקבות הדמיון בצורת העלים.

## במטבח

העירית בעלת ארומה עדינה יותר מהשום והבצל. זהו צמח תבלין נפוץ ברחבי העולם, שנקצץ טרי ובדרך כלל משתמשים בו לסלטים וחביתות, או בתור ציפוי לתפוחי אדמה אפויים.

בבישול או אפייה העירית מאבדת מהר מטעמה.

גם הניצנים והפרחים של העירית אכילים, ומשמשים לקישוט מנות וסלטים.

במינים מסוימים של עירית נעשה שימוש נרחב במטבח הסיני בתור קישוט למנות של מזון מטוגן, מעורבב או מוקפץ, כחתיכות ארוכות שמוסיפים לאחר הבישול לקבלת צבע ותוספת טעם עדינה.

## תערובות תבלינים

### Fines Herbes

[פטרוזיליה](parsley "HerbIcon") [עירית](chives "HerbIcon") [תמכה](chervil "HerbIcon") [טרגון](tarragon "HerbIcon")

העירית נכללת ב-*Fines Herbes*, תערובת תבלינים חשובה במטבח הצרפתי. נהוג להתשמש בה לתיבול מנות עדינות כשהעשבים טריים או בבישול קצר. נפוץ השימוש בשילוב עם עוף, מאכלי ים, ירקות צעירים וביצים.



