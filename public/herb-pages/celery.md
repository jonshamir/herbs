סלרי או כרפס הוא ירק מאכל ותבלין. גבעולי הצמח העבים והארוכים משמשים בתבשילים, ועליו יכולים לשמש לתיבול בדומה ל[פטרוזיליה](parsley). הזרעים המיובשים אף הם תבלין חשוב במטבחים רבים.

## במטבח

הצמח ידוע בעיקר בשל גבועליו העבים והארוכים. הגבעולים סיביים ופריכים כאשר מתשמים בהם טריים, בסלטים וכו'. ניתן להשתמש בעלים הטריים כצמח תבלין בעל טעם חרפרף, הדומה מעט לפלפל שחור. אפשר לערבב אותם בסלט או לקשט איתם מנות בדומה לפטרוזיליה.

בבישול יש לשים לב שהגבעולים סיביים במיוחד וגם העלים במידה מסוימת. יש לבשל אותם בישול ארוך או לחתוך אותם לחתיכות קטנות, אנכית לכיוון הצמיחה, כדי לקבל מרקם חלק.

כרפס נכלל בקערת ליל הסדר, ונהוג לטבול אותו במהלך הסדר - במי-מלח, בחומץ או אף בחרוסת. 

סלרי יחד עם גזר ובצל מהווים בסיס לתבשילים רבים במטבח האירופאי. הירקות נחתכים לקוביות קטנות ומבושלים במשף זמן רב בחום נמוך עד שהם מתפרקים. בצרפת זה נקרא מִירְפּוּאָה (Mirepoix), בעוד שבמטבחים הספרדי, האיטלקי והפורטוגזי תערובות דומות נקראות סופריטו.   

בארה"ב נהוג לאכול גבעולי סלרי טריים עם חמאת בוטנים, שיהיה להם לבריאות.

