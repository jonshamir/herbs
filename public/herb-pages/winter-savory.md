הצתרה החורפית היא צמח ריחני המשמש לתיבול מנות ותבשילים אירופאים בעיקר. מקורה באירופה, היא צמח רב-שנתי לעומת קרובת המשפחה החד-שנתית, [הצרתה הקייצית](summer-savory).

בארץ גדלה הצתרה הורדה, ידועה בערבית כ"זעתר רומי" ויכולה לשמש בתערובות הזעתר במקום האזוב המצוי.

## במטבח

טעמה של הצתרה מזכיר תימין וזעתר והיא מכילה שמנים אתריים דומים.

הצתרה החורפית בעלת טעם חזק יותר מהקייצית, מתאימה לתבשילים ובישול ארוך שמרכך את טעמה.

בבישול ים-תיכוני, נהוג להשתמש בצתרה עם שעועית וקטניות אחרות, יש המאמינים שהיא נוגדת את הגזים שמאכלים כאלה גורמים. באיטליה משמשת לתיבול בשר.

בפרסית הצמח נקרא מרזה ומשמש לתיבול אורז.

## תערובות תבלינים

### Herbes de Provence

[מיורן](marjoram "HerbIcon") [רוזמרין](rosemary "HerbIcon") [תימין](thyme "HerbIcon") [אורגנו](oregano "HerbIcon") [צתרה](summer-savory "HerbIcon")

הצמח לרוב מצוי ב-*Herbes de Provence*, תערובת תבלינים ים-תיכוניים הנחשבת אופיינית לפרובנס שבצרפת. לרוב נמכרת כתערובת יבשה, מרכיביה נשמרים היטב ומתאימים לבישול בחום של מאכלים צלויים או תבשילים. לעיתים מוסיפים לתערובת גם [לבנדר](lavender).