אורגנו הוא אולי המין המוכר ביותר בסוגו, ומשמש במגוון מנות במטבחים ים-תיכוניים - במיוחד באיטליה וביוון. יש לו טעם וניחוח דומים [למיורן (האזובית התרבותית)](marjoram) אבל עזים יותר. 

## במטבח

עלי האורגנו נפוצים מאוד במטבח הים-תיכוני, בפרט האיטלקי והיווני. נהוג להשתמש בו מיובש, הוא שומר על הניחוח לאורך זמן. אורגנו מיובש משחרר טעמים לאורך בישול ארוך ולכן נהוג להוסיף אותו לרוטב עגבניות ובשר שמשבשלים זמן רב. 

ביבשת אמריקה נפוץ השימוש בצמח עם טעם דומה ה"אורגנו מקסיקני" - צמח שאינו קרוב משפחה אבל מייצר חומרי ריח דומים.

## היסטוריה

מקור האורגנו באזור הים התיכון, ככל הנראה בגבעות יוון. היוונים העתיקים החלו להשתמש בו כצמח מרפא ותבלין. מקור השם מיוונית ומשמעותו "שמחת ההר" ὄρος - אורוס (הר), γάνος - גאנוס (שמחה, בהירות, אושר) 

## תערובות תבלינים

### Herbes de Provence

[מיורן](marjoram "HerbIcon") [רוזמרין](rosemary "HerbIcon") [תימין](thyme "HerbIcon") [אורגנו](oregano "HerbIcon") [צתרה](summer-savory "HerbIcon")

הצמח לרוב מצוי ב-*Herbes de Provence*, תערובת תבלינים ים-תיכוניים הנחשבת אופיינית לפרובנס שבצרפת. לרוב נמכרת כתערובת יבשה, מרכיביה נשמרים היטב ומתאימים לבישול בחום של מאכלים צלויים או תבשילים. לעיתים מוסיפים לתערובת גם [לבנדר](lavender).
