פטרוזיליה היא עשב תיבול חשוב ואיקוני, שככל הנראה לא צריכה הצגה. מוצאה מדרום אירופה והיא איננה גדלה בר בארץ, אך ניתן לגדל אותה בקלות יחסית באקלים המקומי.

## במטבח

הפטרוזיליה נפוצה מאוד במטבחים אירופאים ונפוצה לרוב חלקי העולם.

ניתן להשתמש בעלים הטריים בסלטים ולקישוט מנות. העלים יחסית עמידים לבישול ולכן ניתן להוסיף אותם לכל אורך תהליך הבישול. 

## היסטוריה

ביוון העתיקה סימן הצמח הזה את המוות והוא פוזר מעל קברים. הרומאים התחילו להשתמש בו בבישול ונהגו ללעוס פטרוזיליה בסוף כל ארוחה כדי לרענן את ריח הפה.

## תערובות תבלינים

### Fines Herbes

[פטרוזיליה](parsley "HerbIcon") [עירית](chives "HerbIcon") [תמכה](chervil "HerbIcon") [טרגון](tarragon "HerbIcon")

הפטרוזיליה נכללת ב-*Fines Herbes*, תערובת תבלינים חשובה במטבח הצרפתי. נהוג להתשמש בה לתיבול מנות עדינות כשהעשבים טריים או בבישול קצר. נפוץ השימוש בשילוב עם עוף, מאכלי ים, ירקות צעירים וביצים.

