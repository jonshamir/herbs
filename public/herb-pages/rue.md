הפיגם צומח בר בישראל וחלק ממדינות הים התיכון. לעלים יש טעם מריר וניחוח אופייני.

## במטבח

כאשר מבשלים עם פיגם חשוב להוציא אותו לאחר זמן קצר כיוון שהוא מריר ובעל טעם חזק מאוד. ניתן לבשל את העלים לדקה או שתיים במים רותחים, להיפטר מהם ולהשתמש במים לתיבול. השמנים האתריים משתחררים למים לפני הטעם המריר.

מתאים עם חומרי גלם חומציים - עגבניות, זיתים, צלפים ועוד.

אפשר להוסיף מעט לסלטים או ירקות כבושים.

באתיופיה הצמח נקרא טנדאם ונהוג לטבול אותו בקפה לקבלת ניחוח הדרי עדין. האתיופים משתמשים בו גם לתיבול גבינות ומוצרי חלב. פירות הפיגם הם מרכיב בחלק מהגרסאות של תערובת התבלינים האתיופית ברבר.



## היסטוריה

ברומא העתיקה ובימי הביניים הצמח היה יותר נפוץ כצמח תבלין אך כיום בעיקר משתמשים בו במטבח האתיופי.

לפיגם מיוחסות אמונות הקשורות לשדים ולגירושם, כפי שהסיקו חוקרים ובלשנים משמותיו בשפות שונות: בערבית, שם הצמח הוא פיג'ן (فيجن), משמע "שד"; יהודי תימן קוראים לו שד'אב, משמע "שד בו"; ובמרוקו קוראים לו רוטה (או רודא), שמו של שד מיתולוגי. לעיתים מוזכר הפיגם כבעל סגולות להרחקת עין הרע ושלל מחלות.

