התמכה שידועה גם כשרביל, היא עשב תיבול עדין שדומה לקרובת משפחתה ה[פטרוזיליה](parsley). במקור מאזור הקווקז, כיום גדלה ברחבי אירופה. בארץ גדל בר מין אחר בסוג - סייגית מבריקה *Anthriscus lamprocarpus*.

## במטבח

טעם עדין שקרוב לפטורזיליה, אניסי מעט. הצמח עדין ולרוב עדיף להשתמש בו טרי אך ניתן להשתמש גם בתמכה מיובשת.

בעיקר נפוץ בבישול צרפתי כחלק מתערובת התבלינים Fines herbes שמשמש לתיבול עוף, מאכלי ים, ירקות צעירים מרקים ורטבים.

## גידול

התמכה אוהבת צל וקרירות, אבל רגישה לכפור. בחם הישראלי קשה לגדל אותה, רק בפינה קרירה ומוצלת במיוחד. רצוי לגדל בקרקע לחה ולהרחיק משמש ישירה.

## תערובות תבלינים

תמכה נכללת ב-*Fines Herbes*, תערובת תבלינים חשובה במטבח הצרפתי:

[פטרוזיליה](parsley "HerbIcon") [עירית](chives "HerbIcon") [תמכה](chervil "HerbIcon") [טרגון](tarragon "HerbIcon")

נהוג להתשמש בתערובת כשהעשבים טריים או לאחר בישול קצר, לתיבול מנות עדינות. נפוץ השימוש בשילוב עם עוף, מאכלי ים, ירקות צעירים וביצים.

