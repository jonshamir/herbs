עשב תיבול בעל ניחוח אניסי עדין. נפוץ במטבח הצרפתי.

## במטבח

אחד מארבעת הצמחים המרכיבים את התערובת הצרפתית Fines Herbes, ונפוץ בבישול צרפתי באופן כללי. 

כאשר מבשלים עם טרגון, עדיף להויסף אותו לקראת סוף הבישול כדי לשמור על טעמו.

ניתן לקנות טרגון מיובש אבל הרבה מהניחוח הולך לאיבוד ולכן עדיף להשתמש בצמח הטרי.

ישנם שני זנים עיקריים - צרפתי ורוסי. הצרפתי נחשב לאיכותי יותר ובעל טעם עוצמתי, למרות שהרוסי עמיד יותר וגדל לגובה.

## היסטוריה

שמו של הצמח מגיע מצורת השורש שלו, שהזכירה לאירופאים בימי הביניים נחש או דרקון מגולגל. האמינו גם שיש ביכולתו של הצמח להרחיק דרקונים. במקור מגיע ככל הנראה ממערב אסיה או דרום רוסיה, ורק בימי הביניים החלו להשתמש בו בבישול באירופה.

## תערובות

### Fines Herbes

[פטרוזיליה](parsley "HerbIcon") [עירית](chives "HerbIcon") [תמכה](chervil "HerbIcon") [טרגון](tarragon "HerbIcon")

הטרגון נכלל ב-*Fines Herbes*, תערובת תבלינים חשובה במטבח הצרפתי. נהוג להתשמש בה לתיבול מנות עדינות כשהעשבים טריים או בבישול קצר. נפוץ השימוש בשילוב עם עוף, מאכלי ים, ירקות צעירים וביצים.

