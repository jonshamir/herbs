עוגיות מלוחות, לא מסובכות להכנה. ניתן להחליף את הרוזמרין בצמח תבלין עמיד אחר. מומלץ לקשט כל עוגיה עם עלה!

### רכיבים

**150 גרם** קמח לבן

**100 גרם** חמאה בטמפרטורת החדר

**500 גרם** גבינה קשה (פרמז'ן, גרנה פדאנו או אחרת)

**20 גרם** עלי רוזמרין קצוצים דק

**3 גרם** (חצי כפית) מלח

**3 גרם** (חצי כפית) פלפל שחור

חופן עלי תבלין לקישוט (אני השתמשתי בעלי אורגנו)

### הכנה

1. מכניסים למעבד מזון את הקמח, הגבינה, הרוזמרין, מלח ופלפל. מכניסים קוביות חמאה וטוחנים הכל עד שהבצק מתחיל להתגבש לגוש אחד.
2. מרדדים את הבצק לדיסק גדול ושטוח, מכסים בניילון נצמד ושמים במקרר לשעה לפחות.
3. מחחמים את התנור ל180 מעלות.
4. מרדדים את הבצק לעובי חצי ס"מ בין שני ניירות אפייה. מפזרים את העלים לקישוט וחותכים לעוגיות.
5. מסדרים את העוגיות על תבנית ואופים למשך 10-15 דקות, עד שהן מזהיבות. 