בהמון תבשילים כתוב לזרוק פנימה [עלי דפנה](/herb/bay-leaf), אבל למען האמת לא תמיד ברור אם הם עושים משהו. המתכון הזה נועד בעיקר לרדת לשורש העניין ולברר מה בדיוק האלמנט המסתורי שעלי הדפנה מוסיפים לטעם הסופי של הרבה מנות. 

נוציא את מירב הטעמים מהעלים על ידי בישול ארוך במים, יחד עם ארטישוקים טריים. ניתן לבשל את הארטישוק כולו במים הריחניים אם אין לכם סבלנות לקלף אותם. עדיף להשתמש בעלים טריים, שטעמם מודגש יותר. עלי הדפנה מעניקים לארטישוק תיבול ריחני שאולי אף מזכירות את טעם הקינמון, קרוב משפחה של הער האציל.

### רכיבים

4-5 לבבות ארטישוק (או ארטישוקים שלמים)

6 עלי דפנה, כמה שיותר טריים

שמן זית

מלח גבישי

מים



### הכנה

1. מרתיחים סיר מים גדול מספיק להכיל את כל הארטישוקים. ממליחים את המים היטב (לפחות כף מלח לכל ליטר מים) וזורקים פנימה את עלי הדפנה.
2. כאשר המים רותחים, מנמיכים את האש ומוסיפים את הארטישוקים.
3. לאחר כחצי שעה, שהארטישוק מתרכך, מוציאים אותו בזיהרות.



![InlineImage](bay.jpg)

### 